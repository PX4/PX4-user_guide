# Основні поняття

Цей розділ надає базовий вступ до безпілотників та використання PX4 (призначений в основному для користувачів початківців, але також є хорошим введенням для досвідчених користувачів).

Якщо ви вже знайомі з основними поняттями, ви можете перейти до [Базової Збірки](../assembly/README.md), щоб дізнатися як збирати певне обладнання для автопілота. Для завантаження прошивки й налаштування рухомого засобу за допомогою _QGroundControl_, див. [Основні налаштування](../config/README.md).

## Що таке безпілотник?

Безпілотник (або дрон) - це безпілотний "роботизований" рухомий засіб, який керується дистанційно або автономно.

Безпілотники застосовуються для багатьох [споживчих, промислових, державних та військових потреб](https://px4.io/ecosystem/commercial-systems/). Це включає (не вичерпно): повітряну фото/відео зйомку, перевезення вантажів, перегони, пошук та обстеження тощо.

Різні типи безпілотників використовуються в повітрі, на землі, в морі та під водою. Їх (більш формально) називають Безпілотними Повітряними Літальними Апаратами (БПЛА або UAV), Безпілотними Повітряними Системами (UAS), Безпілотними Наземними Транспортними Засобами (UGV), Безпілотними Надводними Транспортними Засобами (USV), Безпілотними Підводними Транспортними Засобами (UUV).

"Мізками" дрону є автопілот. Він складається з програмного забезпечення _політного стека_ яке виконується на _контролері рухомого засобу_ ("політному контролері").

Деякі безпілотники також мають окремий бортовий [супутній (companion) комп'ютер](#offboard-companion-computer). Він надає потужну обчислювальну платформу для машинного зору, мережевих та багатьох інших задач.

## Автопілот PX4

[PX4](https://px4.io/) - це потужний _політний стек_ автопілота з відкритим кодом.

Деякі ключові можливості PX4:

- Дозволяє керувати [багатьма типами/шасі рухомих засобів](../airframes/airframe_reference.md), включаючи: повітряні (мультикоптери, літальні апарати літакового типу, літальні апарати вертикального злету та приземлення або VTOL), наземні та підводні.
- Великий вибір обладнання (hardware) для [контролерів рухомих засобів](#vehicle-flight-controller-board), датчиків та іншої периферії.
- Гнучкі та потужні [режими польоту](#flight-modes) та [функції безпеки](#safety-settings-failsafe).
- Надійна та глибока інтеграція з [супутніми (companion) комп'ютерами](#offboard-companion-computer) та [robotics API](../robotics/README.md) ([ROS 2](../ros/ros2_comm.md), [MAVSDK](http://mavsdk.mavlink.io)).

PX4 є основною частиною ширшої платформи для безпілотників що включає програмне забезпечення для наземної станції керування [QGroundControl](#qgroundcontrol), апаратне забезпечення (hardware) [Pixhawk](https://pixhawk.org/) та [MAVSDK](http://mavsdk.mavlink.io) для інтеграції з супутніми (companion) комп'ютерами, камерами та іншим обладнанням за допомогою протоколу MAVLink. PX4 підтримується [Dronecode Project](https://www.dronecode.org/).

## QGroundControl

Наземна станція керування від Dronecode називається [QGroundControl](http://qgroundcontrol.com/). Можна використовувати _QGroundControl_ для завантаження (прошивки) PX4 в [контролер рухомого засобу](flight_controller_selection.md), його налаштування, зміни різних параметрів, отримувати інформацію про польоти в реальному часі та створювати й виконувати повністю автономні місії.

_QGroundControl_ працює на Windows, Android, MacOS та Linux. Завантажити та встановити його можна [звідси](http://qgroundcontrol.com/downloads/).

![Головний екран QGC](../../assets/concepts/qgc_main_screen.jpg)

## Плата контролера рухомого засобу/політного контролера

На початку PX4 був створений для роботи на контролерах [Pixhawk Series](../flight_controller/pixhawk_series.md), але зараз його можна запустити на Linux комп'ютерах та іншому апаратному забезпеченні. Вам слід обирати плату, яка відповідає фізичним обмеженням вашого апарату, видам діяльності, які ви хочете виконувати та, звичайно, вартості.

Більше інформації можна знайти тут: [Вибір політного контролера](flight_controller_selection.md).

## Датчики (сенсори)

PX4 використовує датчики для визначення стану рухомого засобу (це необхідно для стабілізації або увімкнення автономного керування). Така система _мінімально потребує_ гіроскоп, акселерометр, магнетометр (компас) та барометр. Для можливості використання всіх автоматичних політних режимів, а також деяких ручних режимів, необхідний GPS або інша система позиціювання. Дрони літакового типу,  а також вертикального злету та посадки (VTOL) повинні додатково включати датчик швидкості польоту (дуже рекомендується).

Для отримання додаткової інформації:

- [Датчики](../getting_started/sensor_selection.md)
- [Периферія](../peripherals/README.md)

## Виводи: Двигуни, Сервоприводи, Актуатори (приводи)

PX4 використовує _виводи_ для керування: швидкістю двигуна (наприклад через [ESC](#escs-motors)), аеродинамічними поверхнями, наприклад елеронами та закрилками, тригерами камер, парашутів, захватів, а також багатьма іншими типами корисного навантаження.

Такі виводи можуть бути PWM портами або вузлами DroneCAN (наприклад [контролери двигунів](../dronecan/escs.md) DroneCAN). Зображення нижче показують порти виводу PWM для [Pixhawk 4](../flight_controller/pixhawk4.md) і [Pixhawk 4 mini](../flight_controller/pixhawk4_mini.md).

![Порти виводу Pixhawk 4](../../assets/flight_controller/pixhawk4/pixhawk4_main_aux_ports.jpg) ![ Порти MAIN у Pixhawk4 mini](../../assets/flight_controller/pixhawk4mini/pixhawk4mini_pwm.png)

Виводи розділені на `MAIN` (головні) та `AUX` (допоміжні) та індивідуально пронумеровані (тобто `MAINn` та `AUXn`, де `n` змінюється від 1 до зазвичай 6 або 8). Також вони можуть бути позначені як `IO PWM Out` та `FMU PWM OUT` (або подібним чином).

:::warning
Політний контролер може мати тільки `MAIN` PWM виводи (як _Pixhawk 4 Mini_), або мати тільки 6 виводів `MAIN` чи `AUX`. Переконайтеся, що ви обрали контролер який має достатньо портів/виводів для вашого [планера](../airframes/airframe_reference.md).
:::

Ви можете під'єднати майже будь-який вивід до будь-якого мотора чи іншого актуатора (привода), призначивши пов'язану функцію ("Motor 1") на бажаний вивід ("AUX1") в QGroundControl: [Налаштування і перевірка актуатора](../config/actuators.md). Зверніть увагу, що функції (позиції моторів та приводів) для кожного шасі наведено в [Довіднику планерів](../airframes/airframe_reference.md).

**Примітки:**

- Контролери Pixhawk мають плату FMU та _можуть_ мати окрему плату IO. Якщо плата IO наявна, `AUX` порти під'єднані напряму до FMU, а `MAIN` порти під'єднані до плати IO. В іншому випадку `MAIN` порти під'єднані до FMU, а порти `AUX` відсутні.
- Порти виводу FMU можуть використовувати протоколи [D-shot](../peripherals/dshot.md) або _One-shot_ (так само як PWM), які забезпечують набагато меншу затримку. Це може бути корисним для тих хто займається перегонами та інших планерів які потребують кращої ефективності.
- Існує лише 6-8 виводів в `MAIN` та `AUX` порти оскільки більшість політних контролерів має саме стільки PWM/D-shot/One-shot виводів. В теорії може бути більше виводів, якщо шина підтримує це (наприклад UAVCAN не обмежена такою малою кількістю вузлів).

## Електронні регулятори швидкості (ESC) та Мотори

Багато безпілотників на базі P4X використовують безколекторні електродвигуни, які керуються польотним контролером через електронний регулятор швидкості (ECS), який перетворює сигнал з польотного контролера у відповідний рівень потужності, що передається на мотор.

Для отримання інформації про те, які ESC/мотори підтримуються PX4 дивіться:

- [ESC та Мотори](../peripherals/esc_motors.md)
- [Калібрування ESC](../advanced_config/esc_calibration.md)
- [Прошивки ESC та огляд протоколів](https://oscarliang.com/esc-firmware-protocols/) (oscarliang.com)

## Батарея/Живлення

Безпілотники на базі PX4 найчастіше працюють від літій-полімерних акумуляторів (LiPo). Зазвичай батарея під'єднана до системи за допомогою _Модуля живлення_ або _Плати керування живленням_, які забезпечують окреме живлення для політного контролера та ESC (для моторів).

Інформацію про батареї та їх налаштування можна знайти у [Налаштування батарей](../config/battery.md) та в інструкції [Базова збірка](../assembly/README.md) (наприклад у параграфі [Швидкий початок з підключення Pixhawk 4 > Живлення](../assembly/quick_start_pixhawk4.md#power)).

## Ручне керування

Пілоти можуть керувати рухомим засобом вручну використовуючи або пульт [Системи радіокерування (RC)](#radio-control-rc) або [Джойстик/Геймпад](#gcs-joystick-controller) які підключені через QGroundControl.

:::note PX4 не _потребує_ системи ручного керування для автономних режимів польоту.
:::

:::note
Обидва методи можна використовувати для випадків де частіше використовується ручне керування, наприклад обстеження.
Системи радіо керування рекомендуються, коли ви вперше налаштовуєте/тестуєте новий дизайн шасі або коли літаєте у перегонах (та інших випадках коли важлива мала затримка).
:::

### Радіо керування (RC)

Для ручного керування PX4 можуть бути використані системи [Радіо керування \(RC\)](../getting_started/rc_transmitter_receiver.md).

Вони складаються з наземного RC контролера що використовує радіо передавач для відправлення позицій стіків до приймача на апараті. Деякі RC системи можуть додатково отримувати інформацію про телеметрію від автопілота.

![Передавач Taranis X9D](../../assets/hardware/transmitters/frsky_taranis_x9d_transmitter.jpg)

[Вибір RC системи](../getting_started/rc_transmitter_receiver.md) пояснює як обрати RC систему. Інші пов'язані теми:

- [Налаштування пульту радіо/дистанційного керування](../config/radio.md) - налаштування пультів у _QGroundControl_.
- [Польоти вручну](../flying/basic_flying.md) - дізнайтеся як літати з пультом дистанційного керування.
- [Телеметрія FrSky](../peripherals/frsky_telemetry.md) - налаштування  радіо передавача для отримання оновлень статусу/телеметрії з PX4.

### Джойстик наземної станції керування

[Джойстик/Геймпад](../config/joystick.md) підключений через _QGroundControl_ також може використовуватися для ручного керування PX4.

При такому підході QGroundControl перекладає інформацію про стік/кнопку з підключеного джойстика в меседжі MAVLink протоколу, які потім відправляються до PX4 за допомогою спільного радіо каналу телеметрії. Радіо канал телеметрії повинен мати достатню пропускну здатність як для ручного контролю, так і для інших меседжів телеметрії, і, звичайно, такий підхід означає, що вам потрібно мати наземну станцію, що працює з QGroundControl.

Джойстики також застосовуються для ручного польоту PX4 в [симуляторі](../simulation/README.md).

:::note
Такі контролери як _Auterion_ [Skynav](https://auterion-gs.com/skynav/) та _UAVComponents_ [MicroNav](https://uxvtechnologies.com/ground-control-stations/micronav/) інтегрують QGC та джойстик та підключаються до рухомого засобу через високошвидкісне радіо з'єднання телеметрії.

![Фото MicroNav, наземного контролера з інтегрованими джойстиками](../../assets/peripherals/joystick/micronav.jpg)
:::

## Запобіжний перемикач

Деякі рухомі засоби мають _запобіжний перемикач_ який потрібно увімкнути перед приведенням засобу у [стан готовності](#arming-and-disarming) (у такому стані, на мотори подається живлення та пропелери готові обертатись).

Зазвичай запобіжний перемикач інтегрується в пристрій GPS, але також може бути окремим фізичним компонентом.

## Радіопередавачі даних/телеметрії

[Радіопередавачі даних/телеметрії](../telemetry/README.md) можуть забезпечувати безпровідне з'єднання за протоколом MAVLink між наземною станцією керування такою як _QGroundControl_ та рухомим засобом на базі PX4. Це дозволяє налаштовувати параметри, коли транспортний засіб в польоті, перевіряти телеметрію в режимі реального часу, змінювати політне завдання на льоту тощо.

## Бортовий/Супутній (companion) комп'ютер

[Супутній (companion) комп'ютер](../companion_computer/README.md) (також відомий як "комп'ютер місії" або "бортовий комп'ютер"), окремий комп'ютер на рухомому засобі який комунікує з PX4 для забезпечення вищого рівня керування так контролю.

Супутній комп'ютер зазвичай працює на Linux, оскільки це краща платформа для розробки програмного забезпечення та дозволяє безпілотникам отримувати перевагу від наявності передвстановленого ПЗ для машинного зору, мережевої взаємодії і т.д.

Політний контролер та супутній комп'ютер можуть бути інтегровані на одній платі, полегшуючи розробку апаратного забезпечення (hardware), чи бути окремими пристроями, під'єднаними через serial кабель, Ethernet кабель чи WiFi. Найчастіше супутній комп'ютер спілкується з PX4 використовуючи високорівневе Robotics API, таке як [MAVSDK](https://mavsdk.mavlink.io/) або [ROS 2](../ros/ros2_comm.md).

Відповідні теми:

- [Супутні комп'ютери](../companion_computer/README.md)
- [Режим зовнішнього керування](../flight_modes/offboard.md) - режим польоту  для зовнішнього управління PX4 з наземної станції керування або супутнього комп'ютера.
- [Robotics APIs](../robotics/README.md)

## SD-карти (знімна пам'ять)

PX4 використовує SD карти пам'яті для зберігання [журналів польоту](../getting_started/flight_reporting.md), а також вони необхідні для використання периферії UAVCAN та для польоту за [місіями](../flying/missions.md).

За замовчуванням, якщо SD карта не присутня, PX4 подає два рази звуковий сигнал [форматування не вдалося (подвійний писк)](../getting_started/tunes.md#format-failed)  протягом запуску (й жодна зі згаданих вище функцій не буде доступна).

:::tip
Максимальний розмір SD-карти що підтримується на платах Pixhawk - 32GB. Карти _SanDisk Extreme U3 32GB_ та  _Samsung EVO Plus 32_ [дуже рекомендується](../dev_log/logging.md#sd-cards).
:::

SD карти, однак, не обов'язкові. Політні контролери, які не містять слот для SD карти, можуть:

- Відключати сигнал сповіщення використовуючи параметр [CBRK_BUZZER](../advanced_config/parameter_reference.md#CBRK_BUZZER).
- [Передавати журнали](../dev_log/logging.md#log-streaming) до іншого компонента (супутнього пристрою).
- Зберігати місії в оперативній пам'яті (RAM) / флеш  пам'яті (FLASH).
  <!-- Too low-level for this. But see FLASH_BASED_DATAMAN in  Intel Aero: https://github.com/PX4/PX4-Autopilot/blob/main/boards/intel/aerofc-v1/src/board_config.h#L115 -->

## Зміна стану готовності (Arming та Disarming)

Рухомий засіб у стані _armed_ коли на всі мотори та приводи подається живлення, та _disarmed_ коли нічого не заживлено. Також є стан _prearmed_ коли живлення подається тільки на приводи.

:::warning
Рухомі засоби в стані armed можуть бути небезпечними оскільки пропелери вже обертаються.
:::

Переведення в стан готовності (arming) за замочуванням виконується (на передавачах Mode 2) утримуючи throttle/yaw RC стік в _нижньому правому_ положенні одну секунду (для зворотної дії (disarming) - утримувати стік у нижньому лівому положенні). Також альтернативно є можливість налаштувати PX4 переходити в стан armed за допомогою RC перемикача або кнопки (й можна відправляти MAVLink команди переходу в стан armed з наземної станції).

Для зменшення нещасних випадків, коли рухомі засоби на землі, вони повинні бути в стані готовності якомога менше часу. За замовчуванням рухомі засоби:

- _Disarmed_ або _Prearmed_ (мотори не заживлені) коли не використовуються, і повинні бути явно переведені у стан _armed_ перед злетом.
- Автоматично перемикаються у стан disarmed/prearmed якщо засіб не злетів достатньо швидко після переведення у стан armed (час перемикання налаштовується).
- Автоматично перемикаються у стан disarmed/prearmed незабаром після посадки (час налаштовується).
- Перемикання в стан armed запобігається, якщо засіб не в "нормальному" стані.
- Перемикання в стан armed запобігається, якщо засіб має [запобіжний перемикач](#safety-switch) який не увімкнений.
- Перемикання в стан armed запобігається, якщо VTOL знаходиться в режимі літака ([за замовчуванням](../advanced_config/parameter_reference.md#CBRK_VTOLARMING)).

В стані prearmed можна користуватись приводами, тоді як disarmed вимикає усе живлення. Prearmed та disarmed стани є безпечними, а конкретний рухомий засіб може підтримувати один зі станів або обидва.

:::tip
Іноді рухомий засіб не перемикається в стан armed з неочевидних причин. QGC v4.2.0 (денна збірка на час написання) та пізніших версій надає звіт про перевірку стану готовності у [Fly View > Arming and Preflight Checks](https://docs.qgroundcontrol.com/master/en/qgc-user-guide/fly_view/fly_view.html#arm). Починаючи з PX4 v1.14 це забезпечує комплексну інформацію про проблеми переведення в стан armed разом з можливими рішеннями.
:::

Огляд з подробицями налаштування перемикання стану готовності (arming/disarming) може бути знайдений тут [Налаштування Prearm, Arm, Disarm](../advanced_config/prearm_arm_disarm.md).

## Режими польоту

Режими польоту забезпечують різні типи/рівні автоматизації рухомого засобу та підтримки користувача (пілота) з боку ПЗ автопілоту. _Автономні режими_ повністю керуються автопілотом та не потребують залучення пілота або віддаленого керування. Ці режими використовуються, наприклад, для автоматизації загальних задач на кшталт зльоту, повернення до початкової позиції, приземлення тощо. Інші автономні режими виконують запрограмовані місії, слідують за GPS маяком або приймають команди з бортового комп'ютера або наземної станції.

_Ручні режими_ керуються користувачем (через RC стіки/джойстики) та з підтримкою автопілота. Різні ручні режими надають різні характеристики польоту, наприклад, в деяких режимах доступні акробатичні трюки, тоді як інші не можливо зрушити й вони будуть утримувати позицію/курс проти вітру.

:::tip
Не всі режими польоту доступні на всіх типах рухомих засобів, а деякі режими можуть використовуватись тільки при виконанні певних умов (наприклад багато режимів потребують оцінки глобальної позиції).
:::

Огляд доступних режимів польоту для кожного засобу можна знайти тут:

- [Режими польоту (Мультикоптер)](../flight_modes_mc/README.md)
- [Режими польоту (Фіксоване крило)](../flight_modes_fw/README.md)
- [Режими польоту (VTOL)](../flight_modes_vtol/README.md)
- [Режими польоту (Ровер)](../flight_modes_rover/README.md)

Інструкції як налаштувати перемикачі вашого засобу віддаленого керування для того, щоби включити різні режими польоту надано в [Налаштування режиму польоту](../config/flight_mode.md).

## Налаштування безпеки (Відмовостійкість)

PX4 має системи відмовостійкості, які можна налаштувати для захисту та повернення вашого засобу якщо щось піде не так! Вони дозволяють вам вказати території й умови, за яких можна безпечно літати, а також дію, що буде виконуватися, якщо відбудеться умова запобігання відмові (наприклад, посадка, утримання позиції або повернення до зазначеної точки).

:::note
Ви можете вказати дію тільки для  _першої_ запобіжної події. Як тільки запобіжна подія станеться, система перейде в режим спеціального виконання таким чином, що наступні тригери запобігання відмові будуть управлятися окремим рівнем системи та кодом притаманним конкретному рухомому засобу.
:::

Основні запобіжні випадки перераховані нижче:

- Низький заряд батареї
- Втрата дистанційного керування (RC)
- Втрата позиції (якість глобальної оцінки позиції занадто низька).
- Втрата бортового комп'ютера (наприклад втрата зв'язку із супутнім комп'ютером)
- Втрата каналу даних (наприклад втрата з'єднання телеметрії з GCS).
- Порушення геозони (обмеження польоту транспортного засобу у віртуальному циліндрі).
- Запобігання відмові місії (запобігає запуску попередньої місії під час зльоту з нової локації).
- Уникнення трафіку (викликається даними з, наприклад ADSB транспондера).

Для додаткової інформації дивіться: [Безпека](../config/safety.md) (Базове налаштування).

## Курс та напрямок руху

Усі транспортні засоби, човни та літаки мають напрям курсу або орієнтацію, що базується на їхньому русі вперед.

![Направлення руху шасі](../../assets/concepts/frame_heading.png)

:::note
Для VTOL Tailsitter напрямок є відносним до налаштування мультиротору (тобто позиція засобу під час злету, зависання, посадки).
:::

Важливо знати напрямок курсу рухомого засобу з метою приведення автопілота у відповідність з вектором руху. Мультикоптери мають напрямок руху навіть якщо вони симетричні з усіх боків! Зазвичай виробники використовують кольорові позначки або кольорові руки для того, щоб вказати напрямок руху.

![Направлення руху шасі, вид згори](../../assets/concepts/frame_heading_top.png)

В наших ілюстраціях ми будемо використовувати червоне забарвлення для передніх пропелерів мультикоптера для того, щоб вказати напрямок руху.

Більш поглиблено про напрямок руху можна прочитати в [Орієнтація політного контролера](../config/flight_controller_orientation.md).
