# Основні поняття

Цей розділ надає базовий вступ до безпілотників та використання PX4 (призначений в основному для користувачів початківців, але також є хорошим введенням для досвідчених користувачів).

Якщо ви вже знайомі з основними поняттями, ви можете перейти до [Базової Збірки](../assembly/README.md) щоби вивчити як збирати певне обладнання для автопілота. Для завантаження прошивки й налаштування рухомого засобу за допомогою _QGroundControl_, див. [Основні налаштування](../config/README.md).

## Що таке безпілотник?

Безпілотник - це безпілотний "роботизований" рухомий засіб, яким можна дистанційно або автономно керувати.

Безпілотники використовуються для багатьох [користувацьких, промислових, урядових та військових застосувань](https://px4.io/ecosystem/commercial-systems/). Це включає (не вичерпно): повітряну фото/відео зйомку, перевезення вантажів, перегони, пошук та обслідування тощо.

Різні типи безпілотників використовуються для повітря, землі, моря та під водою. Їх (більш формально) називають Безпілотними Повітряними Літальними Апаратами (БПЛА або UAV), Безпілотними Повітряними Системами (БПС або UAS), Безпілотними Наземними Транспортними Засобами (БНТЗ або UGV), Безпілотними Надводними Транспортними Засобами (БНТЗ або USV), Безпілотними Підводними Транспортними Засобами (БПТЗ або UUV).

"Мізки" безпілотного рухомого апарату називаються автопілотом. Він складається з _набору політного_ програмного забезпечення яке виконується на апаратному _контролері транспортного засобу_ ("політному контролері").

Деякі безпілотники мають окремий [додатковий комп'ютер](#offboard-companion-computer) на транспортному засобі. Ці потужні обчислювані платформи загального призначення для мережевих, комп'ютерного бачення та багато інших задач.

## PX4 Autopilot

[PX4](https://px4.io/) - це потужний _набір польотного_ програмного забезпечення з відкритим кодом.

Деякі ключові функції PX4:

- Дозволяє керувати [багатьма типами/шасі рухомих засобів](../airframes/airframe_reference.md), включаючи: повітряні (мультикоптери, літальні апарати літакового типу та вертикального злету та приземлення або VTOL), наземними або надводними та підводними рухомими засобами.
- Великий вибір для [контролерів рухомого засобу](#vehicle-flight-controller-board), датчиків та іншої периферії.
- Гнучкі та потужні [режими польоту](#flight-modes) та [функції безпеки](#safety-settings-failsafe).
- Надійна та глибока інтеграція з [супутніми комп'ютерами](#offboard-companion-computer) та [API роботизації](../robotics/README.md) ([ROS 2](../ros/ros2_comm.md), [MAVSDK](http://mavsdk.mavlink.io)).

PX4 є основною частиною ширшої платформи для безпілотників що включає програмне забезпечення для наземної станції керування [QGroundControl](#qgroundcontrol), апаратне забезпечення [Pixhawk](https://pixhawk.org/) та ПЗ [MAVSDK](http://mavsdk.mavlink.io) для інтеграції з додатковими комп'ютерами, камерами та іншим обладнанням яке використовує протокол MAVLink. PX4 підтримується [Проєктом Dronecode](https://www.dronecode.org/).

## QGroundControl

ПЗ для наземної станції керування від Dronecode називається [QGroundControl](http://qgroundcontrol.com/). Можна використовувати _QGroundControl_ для завантаження (прошивки) PX4 в [контролер рухомого засобу](flight_controller_selection.md), його налаштування, зміни різних параметрів, отримувати інформацію про польоти в реальному часі та створювати й виконувати повністю автономні місії.

_QGroundControl_ працює на Windows, Android, MacOS або Linux. Завантажити та встановити його можна [звідси](http://qgroundcontrol.com/downloads/).

![Головний екран QGC](../../assets/concepts/qgc_main_screen.jpg)

## Плата рухомого засобу/політного контролера

На початку PX4 був створений для роботи на контролерах [серії Pixhawk](../flight_controller/pixhawk_series.md), але зараз його можна запустити на Linux комп'ютерах та іншому апаратному забезпеченні. Вам слід обирати плату, яка відповідає фізичним обмеженням вашого апарату, видам діяльності, які ви хочете виконувати та, звичайно, за вартістю.

Більше інформації дивіться тут: [Вибір політного контролера](flight_controller_selection.md).

## Датчики

PX4 використовує датчики для визначення стану рухомого засобу (це необхідно для стабілізації або увімкнення автономного керування). Така система _мінімально потребує_ гіроскоп, акселерометр, магнетометр (компас) та барометр. Для увімкнення усіх автоматичних [режимів](../getting_started/flight_modes.md#categories), а також деяких допоміжних режимів потрібна GPS або інша позиційна система. Транспортні засоби літакового типу та вертикального злету та посадки (VTOL) повинні додатково включати датчик швидкості польоту (дуже рекомендується).

Для отримання додаткової інформації дивіться:

- [Датчики](../getting_started/sensor_selection.md)
- [Периферія](../peripherals/README.md)

## Виводи: Двигуни, Сервоприводи, Актуатори

PX4 використовує _виводи_ для керування: швидкістю двигуна (наприклад через [електронний регулятор ходу](#escs-motors)), аеродинамічними поверхнями, наприклад елеронами та закрилками, тригерами камер, парашутів, захватів, а також багатьма іншими типами корисного навантаження.

Такі виходи можуть бути ШІМ (PWM) портами або вузлами DroneCAN (наприклад [контролери двигунів](../dronecan/escs.md) DroneCAN). Зображення нижче показують порти виводу ШІМ (PWM) для [Pixhawk 4](../flight_controller/pixhawk4.md) і [Pixhawk 4 mini](../flight_controller/pixhawk4_mini.md).

![Порти виводу Pixhawk 4](../../assets/flight_controller/pixhawk4/pixhawk4_main_aux_ports.jpg) ![ Порти MAIN у Pixhawk4 mini](../../assets/flight_controller/pixhawk4mini/pixhawk4mini_pwm.png)

Виводи розділені на `MAIN` (головні) та `AUX` (допоміжні) та індивідуально пронумеровані (тобто `MAINn` та `AUXn`, де `n` змінюється від 1 до зазвичай 6 або 8). Також вони можуть бути позначені як `IO PWM Out` та `FMU PWM OUT` (або подібним чином).

:::warning
Політний контролер може мати тільки `MAIN` ШІМ (PWM) виводи (як _Pixhawk 4 Mini_), або мати тільки 6 виводів `MAIN` чи `AUX`. Переконайтеся, що ви обрали контролер який має достатньо портів/виводів для вашого [планера](../airframes/airframe_reference.md).
:::

Ви можете під'єднати майже будь-який вивід до будь-якого двигуна чи іншого актуатора, призначивши пов'язану функцію ("Motor 1") на бажаний вивід ("AUX1") в QGroundControl: [Налаштування і перевірка актуатора](../config/actuators.md). Зверніть увагу, що функції (позиції двигунів та приводу аеродинамічних поверхонь) для кожного шасі наведено в [Довіднику планерів](../airframes/airframe_reference.md).

**Примітки:**

- Контролери Pixhawk мають плату FMU (політного контролера або ж пристрою управління польотом) та _можуть_ мати окрему плату IO (вводу/виводу). Якщо плата IO наявна, `AUX` порти під'єднані напряму до FMU, а `MAIN` порти під'єднані до плати вводу/виводу. В іншому випадку `MAIN` порти під'єднані до FMU, а порти `AUX` відсутні.
- Порти виводу FMU можуть використовувати протоколи [D-shot](../peripherals/dshot.md) або _One-shot_ (разом із ШІМ), які забезпечують набагато меншу затримку. Така система може стати корисною для тих хто займається перегонами та інших планерів які потребують кращої ефективності.
- `MAIN` та `AUX` порти мають тільки 6-8 виводів тому що більшість політних контролерів має саме стільки ШІМ/D-shot/One-shot виводів. В теорії може бути більше виводів, якщо шина підтримує це (наприклад шина UAVCAN не обмежена такою малою кількістю вузлів).

## Електронні регулятори ходу (ESC) та двигуни

Багато безпілотників на базі P4X використовують безколекторні (вентильні, безконтактні) електродвигуни, які керуються польотним контролером через електронний регулятор ходу (ECS), який перетворює сигнал з польотного контролера у відповідний рівень потужності, що передається на двигун.

Для отримання інформації про те, які ESC/двигуни підтримуються PX4 дивіться:

- [ESC та Двигуни](../peripherals/esc_motors.md)
- [Калібрування ESC](../advanced_config/esc_calibration.md)
- [Прошивки ESC та огляд їх протоколів](https://oscarliang.com/esc-firmware-protocols/) (oscarliang.com)

## Батарея/Живлення

Безпілотники на базі PX4 найчастіше працюють від літій-полімерних акумуляторів (LiPo). Типовим чином батарея під'єднана до системи за допомогою _Модуля живлення_ або _Плати керування живленням_, які забезпечують окреме живлення для контролера польоту та ESC (для двигунів).

Інформацію про батареї та їх налаштування можна знайти у [Налаштування батарей](../config/battery.md) та в інструкції [Базова збірка](../assembly/README.md) (наприклад у параграфі [Швидкий початок з підключення Pixhawk 4 > Живлення](../assembly/quick_start_pixhawk4.md#power)).

## Ручне керування

Пілоти можуть керувати рухомим засобом вручну використовуючи або контролер [Системи радіокерування (RC)](#radio-control-rc) або [Джойстику/Геймпаду](#gcs-joystick-controller) які підключені через QGroundControl.

:::note PX4 не _потребує_ систему ручного керування для автономних режимів польоту.
:::

:::note
Обидва методи можна використати для випадків де частіше використовується ручне керування, наприклад розвідка.
Системи радіо керування рекомендуються, коли ви вперше налаштовуєте/тестуєте новий дизайн шасі або коли літаєте у перегонах або виконуєте акробатичні дії (та інших випадках коли важлива мала затримка).
:::

### Радіо керування (RC)

Для ручного керування PX4 можуть бути використані системи [Радіо керування \(RC\)](../getting_started/rc_transmitter_receiver.md).

Вони складаються з наземного RC контролера що використовує радіо передавач для відправлення позицій органів керування до приймача на транспортному засобі. Деякі RC системи можуть додатково отримувати інформацію про телеметрію від автопілота.

![Передавач Taranis X9D](../../assets/hardware/transmitters/frsky_taranis_x9d_transmitter.jpg)

[Вибір RC системи](../getting_started/rc_transmitter_receiver.md) пояснює як обрати RC систему. Інші пов'язані теми:

- [Налаштування пульту радіо/дистанційного керування](../config/radio.md) - налаштування пультів у _QGroundControl_.
- [Польоти вручну](../flying/basic_flying.md) - дізнайтеся як літати з пультом дистанційного керування.
- [Телеметрія FrSky](../peripherals/frsky_telemetry.md) - налаштування передавача радіо керування для отримання оновлень статусу/телеметрії з PX4.

### Контролер джойстика наземної станції керування

[Джойстік/Геймпад](../config/joystick.md) підключений через _QGroundControl_ також може використовуватися для ручного керування PX4.

При такому підході QGroundControl перекладає інформацію про стік/кнопку із підключених джойстиків в повідомлення MAVLink-протоколу, які потім відправляються до PX4 за допомогою спільного радіо каналу телеметрії. Радіо канал телеметрії повинен мати достатню пропускну здатність як для ручного контролю, так і для інших повідомлень телеметрії, і, звичайно, такий підхід означає, що вам потрібно мати наземну станцію, що працює на QGroundControl.

Джойстики також застосовуються для ручного польоту PX4 в [симуляторі](../simulation/README.md).

:::note
Такі контролери як _Auterion_ [Skynav](https://auterion-gs.com/skynav/) та _UAVComponents_ [MicroNav](https://uxvtechnologies.com/ground-control-stations/micronav/) інтегрують QGC та джойстик та підключають рухомий засіб через високошвидкісне радіо з'єднання телеметрії.

![Фото MicroNav, наземного контролера з інтегрованими джойстиками](../../assets/peripherals/joystick/micronav.jpg)
:::

## Запобіжний перемикач

Деякі рухомі засоби мають _запобіжний перемикач_ який потрібно увімкнути перед тим як засіб можливо перевести у [стан готовності](#arming-and-disarming) (коли він у такому стані, на двигуни подається живлення та пропелери готові обертатись).

Зазвичай запобіжний перемикач інтегрується в пристрій GPS, але також може бути окремим фізичним компонентом.

## Радіопередавачі даних/телеметрії

[Радіопередавачі даних/телеметрії](../telemetry/README.md) можуть забезпечувати безпровідне з'єднання за протоколом MAVLink між наземною станцією керування такою як _QGroundControl_ та рухомим засобом на базі PX4. Це дозволяє налаштовувати параметри, коли транспортний засіб в польоті, перевіряти телеметрію в режимі реального часу, змінювати політне завдання на льоту тощо.

## Зовнішній/Супутний комп'ютер

[Супутній комп'ютер](../companion_computer/README.md) (також відомий як "комп'ютер політного завдання" або "зовнішній комп'ютер"), окремий комп'ютер на рухомому засобі який спілкується з PX4 для забезпечення вищого рівня керування так контролю.

Супутній комп'ютер зазвичай працює на Linux, оскільки це краща платформа для "загальної" розробки програмного забезпечення так дозволяє безпілотникам отримувати перевагу від вже наявного ПЗ для комп'ютерного зору, мережевої взаємодії і т.д.

Політний контролер та супутній комп'ютер можуть бути інтегровані на одній платі, полегшуючи розробку апаратного забезпечення, чи бути окремим пристроєм, під'єднаним через послідовний, Ethernet кабель чи WiFi. Найчастіше супутній комп'ютер спілкується з PX4 використовуючи високорівневе API роботизації, таке як [MAVSDK](https://mavsdk.mavlink.io/) або [ROS 2](../ros/ros2_comm.md).

Відповідні теми:

- [Супутні комп'ютери](../companion_computer/README.md)
- [Режим зовнішнього керування](../flight_modes/offboard.md) - Режим польоту  для зовнішнього управління PX4 з наземної станції керування або супутнього комп'ютера.
- [API роботизації](../robotics/README.md)

## SD-карти (знімна пам'ять)

PX4 використовує SD карти пам'яті для зберігання [журналів польоту](../getting_started/flight_reporting.md), а також вони необхідні для використання периферії UAVCAN та для польоту за [політними завданнями](../flying/missions.md).

За замовчуванням, якщо SD карта не присутня, PX4 програє два рази звуковий сигнал [форматування не вдалося (подвійний писк)](../getting_started/tunes.md#format-failed)  (й жодна зі згаданих вище функцій не буде доступна).

:::tip
Максимально підтримуваний розмір SD-карти на платах Pixhawk - 32GB. Карта _SanDisk Extreme U3 32GB_ [дуже рекомендується](../dev_log/logging.md#sd-cards).
:::

SD карти, однак, не обов'язкові. Політні контролери, які не містять слот карти SD можуть:

- Відключати сигнал сповіщення використовуючи параметр [CBRK_BUZZER](../advanced_config/parameter_reference.md#CBRK_BUZZER).
- [Передавати журнали](../dev_log/logging.md#log-streaming) до іншого компонента (супутнього пристрою).
- Зберігати завдання в RAM/FLASH.
  <!-- Too low-level for this. But see FLASH_BASED_DATAMAN in  Intel Aero: https://github.com/PX4/PX4-Autopilot/blob/main/boards/intel/aerofc-v1/src/board_config.h#L115 -->

## Зміна стану готовності

Кажуть, що рухомий засіб у стані _готовності_ коли на всі двигуни та приводи подається живлення, та _не готовий_ коли нічого не заживлено. Також є стан _попередньої готовності_ коли живлення подається тільки на актуатори.

:::warning
Рухомі засоби в стані готовності можуть бути небезпечними оскільки пропелери вже можуть обертатися.
:::

Переведення в стан готовності за замочуванням виконується (на передавачах Mode 2) утримуючи RC стік дросельної заслінки/рискання в _нижньому правому_ положенні одну секунду (для зворотного перемикання - утримувати у нижньому лівому положенні). Також альтернативно є можливість налаштувати PX4 переходити в стан готовності за допомогою радіо перемикача або кнопки (й можна відправляти MAVLink команди перемикання в стан готовності з наземної станції).

Для зменшення нещасних випадків, коли рухомі засоби на землі, вони повинні бути в стані готовності якомога менше часу. За замовчуванням рухомі засоби:

- _Не готові_ або _попередньо готові_ (двигуні не живляться) коли не використовуються, і повинні бути явно перемкнуті у стан _готовності_ перед злетом.
- Автоматично вмикати не готовність/попередню готовність якщо засіб не злетів достатньо швидко після вмикання готовності (час перемикання налаштовується).
- Автоматично вмикається не готовність/попередня готовність незабаром після посадки (час налаштовується).
- Перемикання готовності запобігається, якщо засіб не в "нормальному" стані.
- Перемикання готовності запобігається, якщо засіб має [запобіжний перемикач](#safety-switch) який не увімкнений.
- Перемикання готовності запобігається, якщо засіб ВЗІП (VTOL) знаходиться в режимі літака ([за замовчуванням](../advanced_config/parameter_reference.md#CBRK_VTOLARMING)).

В стані попередньої готовності все ще можна користуватись актуаторами, тоді як не готовність вимикає усе живлення. Попередньо готовий та не готовий стани є безпечними, а конкретний рухомий засіб може підтримувати один зі станів або обидва.

:::tip
Іноді рухомий засіб не перемикається в стан готовності з неочевидних причин. QGC v4.2.0 (денна збірка на час написання) та пізніших версій надає звіт про перевірку стану готовності у [Представлення польоту > Перевірки стану готовності та попередньої готовності](https://docs.qgroundcontrol.com/master/en/FlyView/FlyView.html#arm). З PX4 v1.14 це забезпечує комплексну інформацію про проблеми перемикання стану готовності разом з можливими рішеннями.
:::

Огляд з подробицями налаштування перемикання стану готовності може бути знайдений тут [Налаштування стану попередньої готовності, готовності, не готовності](../advanced_config/prearm_arm_disarm.md).

## Режими польоту

Режими польоту забезпечують різні типи/рівні автоматизації рухомого засобу або допомоги користувачу (пілоту) з боку ПЗ автопілоту. _Автономні режими_ повністю керуються автопілотом та не потребують втручання пілота або віддаленого керування. Ці режими використовуються, наприклад для автоматизації поширених задач на кшталт зльоту, повернення до початкової позиції, приземлення тощо. Інші автономні режими виконують запрограмовані завдання, слідують за GPS маяком або приймають команди з зовнішнього комп'ютера або наземної станції.

_Ручні режими_ керуються користувачем (через стікі/джойстикі пристроїв радіо керування) та з допомогою автопілота. Різні ручні режими вмикають різні характеристики польоту, наприклад, деякі режими  вмикають акробатичні трюки, тоді як інші не можливо зрушити й вони будуть утримувати позицію/курс проти вітру.

:::tip
Не всі режими польоту доступні на всіх типах рухомих засобів, а деякі режими можуть використовуватись тільки при виконанні певних умов (наприклад багато режимів потребують оцінки глобальної позиції).
:::

An overview of the available flight modes for each vehicle can be found below:

- [Flight Modes (Multicopter)](../flight_modes_mc/README.md)
- [Flight Modes (Fixed-wing)](../flight_modes_fw/README.md)
- [Flight Modes (VTOL)](../flight_modes_vtol/README.md)
- [Flight Modes (Rover)](../flight_modes_rover/README.md)

Instructions for how to set up your remote control switches to enable different flight modes is provided in [Flight Mode Configuration](../config/flight_mode.md).

## Налаштування безпеки (Відмовостійкість)

PX4 має системи відмовостійкості, які можна налаштувати для захисту та повернення вашого засобу якщо щось піде не так! Вони дозволяють вам вказати області й умови, за яких можна безпечно літати, а також дію, що буде виконуватися, якщо буде викликано подію запобігання відмові (наприклад, посадка, утримання позиції або повернення до зазначеної точки).

:::note
Ви можете вказати дію тільки для  _першої_ запобіжної події. Як тільки запобіжна подія станеться, система перейде в режим спеціального виконання коду таким чином, що наступні тригери запобігання відмові будуть керуватися окремими рівнями системи та кодом притаманним конкретному рухомому засобу.
:::

Основні запобіжні області перераховані нижче:

- Низький заряд батареї
- Втрата дистанційного керування (RC)
- Втрата позиції (якість глобальної оцінки позиції занадто низька).
- Втрата зовнішнього комп'ютера (наприклад втрата зв'язку із супутнім комп'ютером)
- Втрата каналу даних (наприклад втрата з'єднання телеметрії з GCS).
- Порушення геозони (обмеження польоту транспортного засобу в віртуальному циліндрі).
- Запобігання відмові польотного завдання (запобігає запуску попереднього завдання під час зльоту з нової локації).
- Уникнення інших транспортних засобів (викликається даними з, наприклад ADSB транспондера).

Для додаткової інформації дивіться: [Безпека](../config/safety.md) (Основне налаштування).

## Курс та напрямок руху

Усі транспортні засоби, човни та літаки мають напрям курсу або орієнтацію, що базується на їхньому русі вперед.

![Направлення руху шасі](../../assets/concepts/frame_heading.png)

:::note
Для засобу з ВЗТП (VTOL) що злітає з хвоста направлення відносне до налаштування мультиротору (тобто стан засобу під час злету, зависання та посадки).
:::

Важливо знати напрямок курсу рухомого засобу з метою приведення автопілота у відповідність з вектором руху. Мультикоптери мають напрямок руху навіть коли вони симетричні з усіх боків! Зазвичай виробники використовують кольорові позначки або позначені кольором штанги для того, щоб вказати напрямок руху.

![Направлення руху шасі, вид згори](../../assets/concepts/frame_heading_top.png)

В наших ілюстраціях ми будемо використовувати червоне забарвлення для передніх пропелерів мультикоптера для того, щоб вказати напрямок руху.

Більш поглиблено про напрямок руху можна прочитати в [Орієнтація польотного контролера](../config/flight_controller_orientation.md).
